## บทที่ 1 ความรู้เบื้องต้นเกี่ยวกับอนุกรมเวลา
### ส่วนประกอบของอนุกรมเวลา
การวิเคราะห์ข้อมูลประเภทอนุกรมเวลา วิธีส่วนใหญ่จะทำการแยกส่วนประกอบที่เป็นส่วนข้อมูลรบกวนออกและนำส่วนที่เหลือไปใช้วิเคราะห์แนวโน้ม ข้อมูลอนุกรมโดยทั่วไปประกอบไปด้วย 4 ส่วน ได้แก่ แนวโน้ม (Trend: TR) ความคลาดเคลื่อนอันเกิดจากฤดูกาล (Seasonal Variation: SN) วัฎจักร (Cycle: CL)ค่าความผิดปกติ (Irregular Fluctuation: IR) ซึ่งอธิบายแยกเป็นส่วน ๆ ดังนี้

#### 1.	แนวโน้ม (Trend: TR)

ส่วนประกอบแนวโน้มแทนด้วย <img src="https://latex.codecogs.com/gif.latex?TR{_{t}}" /> แสดงถึงการเปลี่ยนแปลงของข้อมูลในระยะยาว อนุกรมเวลาควรมีจำนวนข้อมูลมากกว่า 10 ช่วงเวลา จึงจะสามารถวิเคราะห์หาแนวโน้มได้ ลักษณะแนวโน้มที่ได้อาจจะมีลักษณะทิศทางเพิ่มหรือลดลงก็ได้ รูปแบบแนวโน้ม  <img src="https://latex.codecogs.com/gif.latex?TR{_{t}}" /> สามารถจำแนกได้เป็นหลายกรณี ได้แก่ มีแนวโน้มเป็นเส้นตรง แนวโน้มเป็นเส้นโค้ง และ ไม่เกิดแนวโน้มหรือมีแนวโน้มคงที่ โดยส่วนที่เหลือจะเป็นค่าความคลาดเคลื่อน ดังนั้นตามแนวคิดนี้ อนุกรมเวลาอยู่ในรูปสมการ ดังนี้



>> <img src="https://latex.codecogs.com/gif.latex?y{_{t}}&space;=&space;TR{_{t}}&space;&plus;&space;\varepsilon&space;{_{t}}" />


โดยที่

>> <img src="https://latex.codecogs.com/gif.latex?y{_{t}}" /> คือ ข้อมูล ณ ช่วงเวลา t

>> <img src="https://latex.codecogs.com/gif.latex?TR{_{t}}" /> คือ แนวโน้ม ณ ช่วงเวลา t

>> <img src="https://latex.codecogs.com/gif.latex?&space;\varepsilon&space;{_{t}}" /> คือ ค่าความคลาดเคลื่อน ณ ช่วงเวลา t

#### 2.	ความคลาดเคลื่อนอันเกิดจากฤดูกาล (Seasonal Variation: SN)

ส่วนใหญ่อนุกรมเวลารายเดือนมักจะมีความผันผวนไปในแต่ละเดือน ยกตัวอย่างเช่น มูลค่าการส่งออกสินค้าเสื้อผ้าจะต่ำในช่วงไตรมาส 2 ของปีและจะสูงในช่วงไตรมาส 3 เนื่องจากการเปลี่ยนแปลงเข้าสู่ฤดูหนาว ทำให้มียอดสั่งซื้อสูงกว่า เป็นต้น ปรากฏการณ์ดังกล่าวเป็นรูปแบบที่เกิดจากอิทธิพลตามฤดูกาล ดังนั้น ในการพยากรณ์จะต้องแยกส่วนประกอบที่เป็นความคลาดเคลื่อนที่เกิดจากฤดูกาลออกมาด้วย โดยแทนด้วย <img src="https://latex.codecogs.com/gif.latex?SN{_{t}}" /> ตามสมการ 

>> <img src="https://latex.codecogs.com/gif.latex?y{_{t}}&space;=&space;TR{_{t}}&space;&plus;&space;SN{_{t}}&space;&plus;&space;\varepsilon&space;{_{t}}" />

#### 3.	วัฎจักร (Cycle: CL)

การเกิดวัฐจักรขึ้นกับข้อมูลประเภทอนุกรมเวลาโดยทั่วไปมีรูปแบบมาจากยุคสมัยที่มีการเปลี่ยนแปลงไป ซึ่งโดยส่วนใหญ่มักพบในข้อมูลอนุกรมเวลาระยะยาว สำหรับอนุกรมเวลารายเดือนหากข้อมูลมีมากกว่า 10 ปี ขึ้นไป จะต้องมีการวิเคราะห์หาส่วนประกอบดังกล่าว ใช้หลักการแบบเดียวกับการหาส่วนประกอบความคลาดเคลื่อนของฤดูกาลแต่จะวิเคราะห์รอบการเกิดใกลขึ้น แทนด้วย <img src="https://latex.codecogs.com/gif.latex?CL{_{t}}" /> ดังนั้น หากมีการคำนึงถึงการเกิดวัฐจักรอนุกรมเวลาจึงอยู่ในรูปตามสมการ


>> <img src="https://latex.codecogs.com/gif.latex?y{_{t}}&space;=&space;TR{_{t}}&space;&plus;&space;SN{_{t}}&space;&space;&plus;&space;CL{_{t}}&space;&plus;&space;\varepsilon&space;{_{t}}" />

#### 4.	ค่าผิดปกติ (Irregular Fluctuation: IR)

ค่าผิดปกติ แทนด้วย <img src="https://latex.codecogs.com/gif.latex?IR{_{t}}" /> เป็นส่วนประกอบที่เกิดจากเหตุการณ์ที่ไม่ปกติ ตัวอย่างเช่น ปี พ.ศ. 2552 เศรษฐกิจของสหรัฐอเมริกาตกต่ำ ทำให้มูลค่าการส่งออกสินค้าเสื้อผ้าสำเร็จรูปของไทยมียอดต่ำกว่าปีอื่น ๆ อย่างผิดปกติ หรือ อาจเกิดจากสาเหตุอื่น เช่น กรณีที่เกิดภัยพิบัติทางธรรมชาติ ทำให้ต้องมีการชะลอการนำเข้าสินค้าและบริการ เมื่อนำส่วนประกอบทั้ง 4 ส่วนมาวิเคราะห์ร่วมกันสามารถสร้างเป็นรูปแบบสำหรับการพยากรณ์ข้อมูลแบบแยกส่วนประกอบได้ทั้งรูปอนุกรมเวลาตัวแบบการบวก (Addition Model) และ  อนุกรมเวลาตัวแบบการคูณ (Multiplication Model) เป็นไปตามสมการ

>> <img src="https://latex.codecogs.com/gif.latex?y{_{t}}&space;=&space;TR{_{t}}&space;&plus;&space;SN{_{t}}&space;&space;&plus;&space;CL{_{t}}&space;&plus;&space;IR&space;{_{t}}" />


>> <img src="https://latex.codecogs.com/gif.latex?y{_{t}}&space;=&space;TR{_{t}}&space;\times;&space;SN{_{t}}&space;&space;\times;&space;CL{_{t}}&space;\times;&space;IR&space;{_{t}}" />

---
#### [<< หน้าก่อนหน้า](0101.md) | [หน้าเลือกหัวข้อ](README.md) | [หน้าต่อไป >>](0103.md)
---
